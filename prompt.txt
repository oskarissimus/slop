Zrób mi wideo po polsku w stylu Wiktorii Zwinczewskiej na temat artykułu "Hirudoterapia – metoda leczenia pijawkami "

 Leczenie pijawkami to metoda stosowana od bardzo dawnych czasów. Trudno jest dokładnie określić, kiedy doceniono lecznicze właściwości tych stworzeń. Z naukowych źródeł wiadomo, że używano ich już w czasach egipskich. Hirudoterapia została uznana za oficjalną metodę leczniczą w 2005 roku przez Amerykańską Agencję ds Żywności Leków.

W wydzielinie produkowanej przez pijawki znajduje się około 100 cennych związków i substancji, które mają wpływ na poprawę stanu zdrowia przy wielu dolegliwościach. Po przystawieniu pijawki, substancje te przenikają do organizmu pacjenta usprawniając i wspomagając leczenie. Mają działanie przeciwbólowe, rozszerzają naczynia krwionośne, przeciwzakrzepowe, przeciwobrzękowe. Często działanie pijawek porównuje się też do antybiotyków, ponieważ ich wpływ na organizm daje podobne efekty.

Dzięki szerokiemu zakresowi działania, pijawki skutecznie pomagają w przypadku bardzo wielu, często trudnych do wyleczenia metodą konwencjonalną schorzeń.

Doskonałe rezultaty leczenia obserwuje się szczególnie w przypadku chorób układu sercowo-naczyniowego, walce z nadciśnieniem tętniczym, hemoroidami czy hipercholesterolemią. Przynoszą ulgę w przypadku pacjentów borykających się z problemami migrenowymi. Leczą też choroby oczu takie jak zapalenie tęczówki, rogówki czy jaskra. Pomagają w walce z bezpłodnością oraz przy kobiecych dolegliwościach takich jak np. mięśniaki macicy.

Według wyników badań substancje wydzielane przez pijawki mają również działanie antynowotworowe.

Pijawki to metoda szczególnie popularna w leczeniu żylaków. Efekty są wyraźnie widoczne już po kilku zabiegach. Substancje przenikające przez skórę pacjenta wpływają na zmniejszenie obrzęku nóg i zgrubień. Pijawki wpływają na zmniejszenie powstawania zatorów żylnych ponieważ powodują zmniejszenie krzepliwości krwi i obniżają poziom trójglicerydów.

Leczenie pijawkami jest doceniane również za zbawienny wpływ na osłabioną odporność immunologiczną. Daje również skuteczne efektu w przypadku dolegliwości takich jak reumatyzm, bóle stawowe, czy niegojące się rany i obrzęki.

Jak widać ta mogąca się wydać nieco kontrowersyjną metoda, może przynieść bardzo zadowalające efekty i znajduje swoje zastosowanie w całym szeregu chorób.


Jak przebiega leczenie

Możliwość przeprowadzenia terapii przy użyciu pijawek każdorazowo ocenia lekarz prowadzący, po omówieniu z pacjentem dolegliwości i wykluczeniu wszystkich przeciwwskazań. Indywidualnie do potrzeb dobierana jest najwłaściwsza ilość zabiegów.

Do wykonania zabiegu używa się jedynie specjalnie wyselekcjonowanych, hodowlanych pijawek, które są trzymane w sterylnych, laboratoryjnych warunkach, bez kontaktu ze światem zewnętrznym.

Pijawkę można przystawiać jedynie na zdrowej skórze, jak najbliżej miejsca leczenia. Jednorazowo przystawia się od 3 do 15 pijawek, a zabieg trwa trochę ponad godzinę. Dzięki uwalnianym przez pijawkę substancjom przeciwbólowym jest praktycznie bezbolesny. Jedynie początkowa faza zabiegu może być odczuwana przez pacjenta jako dyskomfort.

Po przeprowadzonym zabiegu z miejsc, do których przystawiane były pijawki może sączyć się krew. Jest to jak najbardziej pożądana reakcja, której nie należy się obawiać. Organizm w ten sposób oczyszcza się z toksyn i bakterii. Powoduje to również pobudzenie organizmu do produkcji świeżej krwi.

Zaleca się przeprowadzenie od 4 do 8 zabiegów w kilkudniowych odstępach.


Przygotowanie do zabiegu

Do zabiegu należy się odpowiednio przygotować.

    Przed przystąpieniem do leczenia zaleca się nieużywania chemicznych środków o intensywnych zapachach takich jak perfumy, żele do mycia ciała, balsamy czy kremy.

    48 godzin przed i po zabiegu nie należy spożywać alkoholu. Należy również ograniczyć spożywanie mocnej kawy czy herbaty.

    Należy pamiętać o zachowaniu jak największej higieny i sterylności. Po zabiegu nie należy dotykać ranki pozostawionej przez pijawkę.

    Przez 24h po zabiegu należy zachować ostrożność i nie moczyć powstałych ranek wodą.

    Nie zaleca się uprawiania sportu i intensywnych ćwiczeń fizycznych przez około 4 dni od wykonania zabiegu.

 
Wskazania do zabiegu
 
    Choroby serca i problemy z ciśnieniem
    Podwyższony cholesterol
    Choroby skóry
    Choroby przewodu pokarmowego i wątroby
    Żylaki
    Hemoroidy
    Choroby płuc i oskrzeli
    Osłabiona odporność
    Osłabienie po przebytej chorobie
    Alergie
    Zaburzenia metabolizmu
    Migreny
    Problemy z płodnością
    Choroby kobiece
    Trudno gojące się rany
    Krwiaki i obrzęki
    Reumatyzm i bóle stawów
    Zakrzepowe zapalenie żył, zakrzepica
    Choroby o podłożu bakteryjnym i wirusowym
    Stany zapalne po przebytych zabiegach
    Problemy z prostatą, impotencja
    Choroby kręgosłupa
    Łuszczyca


    Przeciwwskazania do zabiegu

    Anemia
    Hemofilia
    Ciąża
    Nowotwory złośliwe
    Uczulenie na hirudozwiązki
    Zabiegu nie stosuje się u osób poniżej 10 roku życia
    Miesiączka
    Zaburzenia krzepliwości krwi
